# -*- mode: mandoku-view -*-
#+TITLE: 張司業集
#+DATE: 2015-09-23 10:18:23
#+PROPERTY: LASTPB  <md:KR4c0053_SBCK_008-1a>
#+PROPERTY: JUAN 8



<pb:KR4c0053_WYG_008-1a>
欽定四庫全<md:KR4c0053_SBCK_008-4b>¶書<md:KR4c0053_SBCK_008-6a>¶　張司業集巻八
　　　　　　　　　　　　　唐　張籍　撰
　書
　　與韓愈書
古之胥教誨舉動言語無非相示以義非苟相諛恱而
已執事不以籍愚昧時稱發其善教所不及也誠相與
不間塞於他人之說是近於古人之道也籍今不復以
<pb:KR4c0053_WYG_008-1b>
義是執竿而拒歡來者烏所謂承人以古人之道歟須
承論於執事嘗以為世俗陵靡不及古昔葢聖人之道
廢弛之所為也宣尼歿後楊朱墨翟恢詭異說干惑人
聴孟軻作書而正之聖人之道復存於世秦氏滅學漢
重以黄老之術教人使人寢惑揚雄作法言而辯之聖
人之道猶明及漢衰末西域浮屠之法入于中國中國
之人世世譯而廣之黄老之術相沿而熾天下之言善
者惟二者而已矣昔者聖人以天下生生之道曠乃物
<pb:KR4c0053_WYG_008-2a>
其金木水火土穀藥之用以厚之因人資善乃明乎仁
義之徳以教之俾人有常故治生相存而不殊今天下
資於生者咸備聖人之器用至於人情則溺乎異學而
不由乎聖人之道使君臣父子夫婦朋友之義沉于世
而邦家繼亂固仁人之所痛也自揚子雲作法言至今
近千載莫有言聖人之道者言之者惟執事焉耳習俗
者聞之多怪而不信徒相為訾終無裨于教也執事聰
明文章與孟軻揚雄相若盍為一書以興存聖人之道
<pb:KR4c0053_WYG_008-2b>
使時之人後之人知其去絶異學之所為乎曷可俯仰
於俗囂囂為多言之徒哉然欲舉聖人之道者其身亦
由之也比見執事多尚駁雜無實之說使人陳之於前
以為歡此有以累於令徳又商論之際或不容人之短
如任私尚勝者亦有所累也先王存六藝自有常矣有
德者不為益以為損況為博塞之戯與人競財乎君子
固不為也今執事為之以廢棄時日竊實不識其然且
執事言論文章不謬於古人今所為或有不出於世之
<pb:KR4c0053_WYG_008-3a>
守常者竊未為得也願執事絶博塞之好棄無實之談
𢎞廣以接天下之士嗣孟軻揚雄之作辯楊墨老釋之
說使聖人之道復見於唐豈不尚哉籍誠知之以材識
頑鈍不敢竊居作者之位所以資於執事而為之爾若
執事守章句之學因循於時置不朽之盛業與夫不知
言亦無以異矣籍再拜
　　重與韓退之書
籍不以其愚輒進說於執事執事以導進之分復賜還
<pb:KR4c0053_WYG_008-3b>
答曲折教之使昏塞者不失其明然猶有所見願復於
執事以畢其說焉夫老釋惑乎生人久矣誠以世相沿
化而莫之知所以久惑乎耳執事材識明曠可以任著
書之事故有告焉今以為言諭之不入則雖觀書亦無
所得為此而止未為至也夫處一位在一鄉其不知聖
人之道可以言諭之不入乃舍之猶有已化者為證也
天下至廣民事至衆豈可資一人之口而親諭之者近
而不入則舍之逺而有可諭者又豈可以家至而說之
<pb:KR4c0053_WYG_008-4a>
乎故曰莫若為書為書而知者則可以化乎天下矣可
以傳于後世矣若以不入者而止為書則為聖人之道
奚傳焉士之壯也或從事於要劇或旅遊而不安宅或
偶時之喪亂皆不遑有所為況有疾疚吉㐫虞其間哉
是以君子汲汲於所欲為恐終無所顯於後若皆待五
六十而後有所為則或有遺恨矣今執事雖參於戎府
當四海弭兵之際優游無事不以此時著書而曰俟後
或有不及曷可追乎天之與人性度不相逺也不必老
<pb:KR4c0053_WYG_008-4b>
而後有成立者昔顔子之庶㡬豈待五六十乎執事目
不睹聖人而究聖人之道材不讓於顔子矣今年已踰
之曷懼於年未至哉顔子不著書者以其從聖人之後
聖人已有定制故也若顔子獨立于世必有所云著也
古之學君臣父子之道必資於師師之賢者其徒數千
或數百人是以沒則紀其師之說以為書若孟軻者是
已傳者猶以孟軻自論集其書不云沒後其徒為之也
後軻之世發明其學者揚雄之徒咸自¶作書今師友道
<pb:KR4c0053_WYG_008-5a>
喪寖不及揚雄之世不自論著以興聖人之道欲待孟
軻之門人必不可兾也君子發言舉足不逺於理未嘗
聞以駁雜無實之說為戯也執事每見其說亦拊几呼
笑是撓氣害¶性不得其正矣苟止¶之不得曷所不至焉
或以為中不失正將以苟恱於衆是戱人也是玩人也
非示人以義之道也
　
　
<pb:KR4c0053_WYG_008-5b>
　
　
　
　
　¶
　
　
　張司業集巻八
