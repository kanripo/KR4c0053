# -*- mode: mandoku-view; -*-
#+TITLE: 唐張司業詩集
#+DATE: 2015-09-11 08:18:56.652263
#+PROPERTY: ID KR4c0053
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0193-008唐張司業詩集-卷第八.
<pb:KR4c0053_SBCK_008-1a>¶
唐張司業詩集卷八¶
　一十九首¶
　　山中醻人¶
山中日煖春鳩鳴逐水看花任意行向晚歸來石窓¶
下菖蒲葉上見題名¶
　　岳州晚景(此詩舊選皆/云張正言作)¶
晩景寒鴉集秋聲逺雁歸水光浮日去霞彩映江飛¶
洲白蘆花吐園紅柿葉稀長沙卑濕地九月未成衣¶
　　水(巳上三首/見木鐸集)¶
蕩漾空沙際虛明入逺天秋光照不極鳥色去無邉¶
<pb:KR4c0053_SBCK_008-1b>¶
勢引長雲濶波輕片雪連汀洲杳難測萬古覆蒼烟¶
　　送安法師¶
出郭見落日别君臨古津逺程無野寺宿處問何人¶
原色不分路錫聲遙隔塵山隂到家節猶及蕙蘭春¶
　　&KR0009;靈一上人初歸雲門寺¶
寒山白雲裏法侶自招携竹逕通城下松門隔水西¶
方同沃洲去不作武陵迷彷彿遙看處秋風是會稽¶
　　夏日閒居¶
無事門多閉偏知夏日長早蟬聲寂寞新竹氣淸凉¶
閒對臨書案看移曬藥牀自憐歸未得猶&KR0009;在班行¶
<pb:KR4c0053_SBCK_008-2a>¶
　　老將¶
鬂衰頭似雪行歩急如風不怕騎生馬猶能挽硬&KR0211;¶
兵書封錦字手詔滿香筒今日身憔悴猶誇定逺功¶
　　秋閨¶
秋風窓下起旅雁又(一作/向)南飛日日出門望家家行¶
客歸無因見邉使空待&KR0009;寒衣獨閉青樓暮烟深鳥¶
雀稀¶
　　山中春夜¶
寂寂春山静幽人歸臥遲橫琴當月下壓酒及花時¶
冷露濕茅屋暗泉通(一作/衝)竹籬西峰採芝(一作/藥)伴此¶
<pb:KR4c0053_SBCK_008-2b>¶
夕恨無期¶
　　詶浙東元尚書見&KR0009;綾素¶
越地繒紗紋様新逺封來寄學曹人便令裁制爲時¶
服頓覺光榮上病身應念此官同棄置獨能相賀更¶
殷勤三千里外無由見海上東風又一春¶
　　贈項斯¶
端坐吟詩妄忍飢萬人中覔似君稀門連野水風長¶
到驢放秋原夜不歸日煖剰&KR0053;桑落葉天寒更着舊¶
生衣曲江庭上頻頻見爲愛鸕鷀&KR0040;裏飛¶
　　題故僧影堂¶
<pb:KR4c0053_SBCK_008-3a>¶
香消雲鎻舊僧家僧刹殘形半壁斜日暮松烟寒漠¶
漠秋風吹破綘蓮花¶
　　弱柏院僧影堂¶
弱柏倒垂如線蔓簷頭不見有枝柯影堂香火長相¶
續應得人來禮拜多¶
　聯句¶
　　㑹合聯句(韓愈/張徹/孟郊)¶
離别言無期會合意彌重(籍)病添兒女戀老喪丈夫¶
勇(愈)劍心知未謝詩思猶&KR0012;聳(郊)愁去劇箭飛懽來¶
若泉湧(徹)柝言多新貫攄抱無昔壅(籍)念難須勤追¶
<pb:KR4c0053_SBCK_008-3b>¶
悔易勿輕踵(愈)吟巴山卓犖&KR0003;楚波堆壟(郊)馬辭虎¶
豹怒舟岀蛟鼉恐(徹)狂禽時&KR0012;軒(禽作/鯨)幽狖雜百種¶
(愈)瘴衣常腥膩蠻器多踈冗(籍)剝苔吊斑林角飯餌¶
沉塜(愈)忽爾衘逺命歸歟舞新寵(郊)&KR0017;窟脫幽妖天¶
居覿淸拱(愈)京㳺歩方振謫夢意猶恟(籍)詩書誇舊¶
知酒食接新奉(愈)嘉言寫淸越瘉病失肬腫(郊)夏隂¶
偶高庇霄魄接虛擁(愈)雪絃寂寂聽茗碗纎纎捧(郊)¶
馳輝燭浮螢幽響泄潛蛬(愈)詩老獨何心江疾有餘¶
尰(郊)我家本&KR0518;&KR0150;有地界臯鞏(徹)休迹憶沉㝠峨冠¶
慙闒(郊)升朝高轡逸振物羣聽悚徒言濯幽泌誰¶
<pb:KR4c0053_SBCK_008-4a>¶
與薙荒茸(籍)朝紳鬰靑緑馬飾曜珪珙　國讐未銷¶
鑠我志蕩卭隴(郊)君才誠倜儻時論方洶溶(一作洶/洶)¶
格言多彪蔚懸觧無梏拲張生得淵源寒色㧞山&KR0193;¶
堅如撞群金&KR0396;若抽獨蛹(愈)伊余何所擬跛鼈詎能¶
踊塊然墜(一作/墮)岳石飄爾&KR0482;巢氄(郊)龍斾埀天衛雲¶
韶凝禁甬(籍)君胡眠安然朝鼓聲洶洶(愈)¶
　　春池汎舟聯句(裴度/賈餗/崔羣/劉禹錫)¶
鳯池新&KR0040;後池上好風光(禹錫上/相公)取酒愁春盡留賔¶
喜日長(度送/戸部)柳&KR0093;迎&KR0030;舸水鏡冩雕梁(羣送賈/閣長)潭洞¶
迷仙府烟霞認醉鄕(餗送張/司業)鸎聲隨&KR0015;語竹色入壷¶
<pb:KR4c0053_SBCK_008-4b>¶
觴(籍送/主客)晚景含澄澈時芳得艶陽(禹&KR0236;)飛鳬拂輕浪¶
綠柳暗囘塘(度)逸韻追安石高居勝辟疆(群)杯停新¶
令舉詩動彩箋忙(餗)顧謂同來客歡㳺不可忘(籍)¶
　　宴興化池亭送白二十二東歸(裴/白/劉)¶
東洛言歸去西園告别來白頭青眼客池上手中杯¶
(度)離瑟殷勤奏仙舟委曲囘征輪今欲動賔閣爲誰¶
開(禹錫)坐弄琉璃水行登淥縟苔花低籹炤影萍散¶
酒吹醅(居易)㟁䕃新抽竹亭香欲變梅隨㳺多&KR0015;傲¶
遇勝且徘徊(籍)澄澈連天鏡潺湲出地雷林塘難共¶
賞鞍馬莫相催(度)信及魚還樂機忘鳥不猜晚晴槐¶
<pb:KR4c0053_SBCK_008-5a>¶
起露新暑石添苔(禹錫)擬作雲泥别猶思頃刻陪歌¶
停珠貫斷飮罷玉峰頽(居易)雖有消揺志其如磊落¶
才會當重入用此去肯悠哉(籍)¶
　　首夏猶淸和聯句(裴/白/劉)¶
記得謝家詩清和即此時(居易)餘花數種在宻葉幾¶
重垂(度)芳謝人人惜隂成處處宜(禹錫)水萍争&KR0039;綴¶
梁燕共追隨(行式)亂蝶憐踈蕋殘鸎戀好枝(籍)草香¶
殘未歇雲勢漸多奇(居易)單服初寧體新篁巳出籬¶
(度)與春爲别近覺日轉行遲(禹錫)遶&KR0035;風光少侵堦¶
苔蘚滋(行式)唯思奉歡樂長得在西池(籍)¶
<pb:KR4c0053_SBCK_008-5b>¶
　　薔薇花聯句(裴/白/劉)¶
似錦如霞色連春接夏開(禹錫)波紅分影入風好帶¶
香來(度)得地依東閣當階奉上台(行式)淺&KR0055;皆有態¶
次第暗相催(禹錫)滿地愁英落縁隄惜棹囘(度)芳濃¶
濡&KR0040;露明麗隔塵埃(行式)似着胭脂染如經巧婦裁¶
(居易)奈花無别計只有酒殘杯(籍)¶
　　西池落泉聯句(裴/白/劉)¶
東閣&KR0234;泉落能令夜興多(行式)散時猶帶沫淙處却¶
跳波(度)偏洗磷磷石還驚泛泛鵞(籍)色靑塵不染光¶
白月相和(居易)噴雪縈松竹攅珠濺芰荷(禹錫)對吟¶
<pb:KR4c0053_SBCK_008-6a>¶
時合響觸&KR0035;更摇柯(籍)照圃紅分藥侵堦綠浸莎(居/易)¶
日斜車馬散餘韻逐鳴珂(禹錫)¶
　　張司業詩集世所傳者有歷陽盱江二本咸編¶
　　次不全番陽湯侍講司諌中迺以家蔵元豊八¶
　　年冩本刻而傳之其間萹什頗多扵二本辛酉¶
　　&KR0010;余移告家居因合三本校之得其樂府古風¶
　　近體詩共七十九首録于毘陵&KR0253;氏刋本後錯¶
　　字亦稍為正惜未䏻盡去也余嘗&KR0026;唐史稱司¶
　　業為詩長于樂府多警句白太傳讀其集賦詩¶
<pb:KR4c0053_SBCK_008-6b>¶
　　曰張公何為者業文三十春尤工樂府詞舉代¶
　　少其倫而姚秘監又贈詩曰妙絶江南曲凄凉¶
　　怨女詩古風無敵手新語是人知其為當時所¶
　　推服者如此迨后若張文懿公最重籍作荆公¶
　　絶句云蘇州司業詩名老樂府皆言妙入神其¶
　　為異代所稱仰也又如此然則司業之詩是可¶
　　遺其一&KR0088;今増定之則滄海之珠庻㡬無遺延¶
　　津之劍得以復合非敢附于四公之後也七月¶
　　既望識¶
唐張司業詩集卷八¶
<pb:KR4c0053_SBCK_008-7a>¶
