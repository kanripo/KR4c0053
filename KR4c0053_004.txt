# -*- mode: mandoku-view -*-
#+TITLE: 張司業集
#+DATE: 2015-09-23 10:18:23
#+PROPERTY: LASTPB  <md:KR4c0053_SBCK_008-1a>
#+PROPERTY: JUAN 4



<pb:KR4c0053_WYG_004-1a>
欽定四庫全書
　張司業集巻四
　　　　　　　　　　　　　唐　張籍　撰
　五言徘律
　　省試行不由徑
田裏有微徑賢人不復行孰知求㨗歩又恐異端成從
易衆所欲安邪患亦生誰能達大道共此竟前程子羽
有遺跡孔門傳舊聲今逢大君子士節自光明
<pb:KR4c0053_WYG_004-1b>
　　夏日可畏
赫赫温風扇炎炎夏日徂火威馳逈野畏景鑠遥途勢
矯翔陽翰功分造化罏禁城千品獨黄道一輪孤落照
頻空簟餘暉巻夕梧如何倦遊子中路獨踟蹰
　　罔象得𤣥珠
赤水今何處遺珠已𣺌然離婁徒肆目㒺象乃通𤣥皎
潔因成性圓明不在泉暗中看夜色塵外照晴天無脛
真難掬懷疑寳易遷今朝搜擇得應免媚晴川
<pb:KR4c0053_WYG_004-2a>
　　和李僕射雨中寄盧嚴二給事
郊原飛雨至城闕濕雲埋迸㸃時穿牗浮漚欲上堦偏
滋解籜竹併灑落花槐晚潤生琴匣新凉滿藥齋從容
朝務退放曠掖曹乖盡日無來客閑吟感此懷
　　酬李僕射晚春見寄
㦸戸洞初晨鶯聲雨後頻虛庭清氣在衆藥濕光新魚
動芳池面苔侵老竹身教鋪嘗酒處自問探花人獨此
長多病幽居欲過春今朝聽高韻忽覺離埃塵
<pb:KR4c0053_WYG_004-2b>
　　憶盧常侍寄華山鄭隱者
獨住三峰下年深學煉丹一間松葉屋數片石花冠酒
待山中飲琴將洞裏彈開門移逺竹剪草出幽蘭荒壁
通泉架晴崖曬藥壇寄知騎省客長向白雲閑
　　和令狐尚書平泉東莊近居李僕射有寄
平地有清泉伊南古寺邉漲池閑遶屋出野徧澆田舊
隱離多日新隣得幾年探幽皆一絶選勝又雙全門靜
山光别園深竹影連斜分採藥徑直過釣魚船雞犬還
<pb:KR4c0053_WYG_004-3a>
應識雲霞頓覺鮮追思應不逺賞愛諒難偏此處堪長
徃遊人早共傳各當恩寄重歸卧恐無縁
　　送鄭尚書出鎮南海
逺鎮承新命王程不假催班行爭路送恩賜併時來牙
斾從城展兵符到府開蠻聲喧夜市海色浸潮臺畫角
天邉月寒闗嶺上梅共知公望重多是隔年廻
　　徐州試反舌無聲
夏木多好鳥偏知反舌名林幽還共宿時過即分聲竹
<pb:KR4c0053_WYG_004-3b>
外天空曉谿頭雨自晴居人宜寂寞深院益淒清入露
暗相失當風閑易驚來年上林苑知爾最先鳴
　　贈殷山人
鬱鬱山中客知名四十年恓惶身獨隱寂寞性應便世
業公侯籍生涯黍稷田藤懸讀書帳竹繫網魚船已種
千頭橘新開數脈泉閑遊攜酒逺幽語向僧偏入洞題
松過看花選石眠避喧長汩沒逢勝即留連自古多髙
跡如君少比肩耕耘既辛苦章句已流傳昔日交遊盛
<pb:KR4c0053_WYG_004-4a>
當時省閣賢同袍還共弊連轡每推先講叙居重席羣
儒願執鞭滿堂虛左待衆目望喬遷才異時難用情髙
道自全畏人顔慘澹疎物勢迍邅賢者聞知命吾生復
禮𤣥深藏報恩劒乆緝養生篇憔悴衆夫笑經過郡守
憐夕陽悲舊鶴霜氣動饑鸇處士誰能薦窮途世所捐
伯鸞堪寄食元淑苦無錢䇿蹇秋塵¶裏吟詩黄葉前故
裘餘白領廢瑟斷朱絃志氣終猶在逍遥任自然家貧
念婚嫁身老戀雲煙放逸栖巖鹿清虛飲露蟬鄭逃秦
<pb:KR4c0053_WYG_004-4b>
谷口嚴愛越溪邉霄漢予猶阻榮枯子不牽出城一相
遇感激意難宣
　　新城甲仗樓
謝氏起新樓西臨城角頭圖功百仗麗藏器五兵修結
締榱甍固虛明户檻幽魚龍巻旗幟霜雪積戈矛暑雨
熇蒸隔凉風寔位留地高形出沒山靜氣清優睥睨斜
光徹欄干宿靄浮芊芊秔稻色脈脈苑谿流郡化王丞
相詩成沈隱侯居茲良得景殊勝峴山遊
<pb:KR4c0053_WYG_004-5a>
　　和李僕射西園
遇午歸閑處西庭敞四簷高眠著瑟枕散帙檢書簽印
在休通客山晴好捲簾竹凉蠅到少藤暗蝶爭潛曉鵲
頻驚喜疎蟬不許拈石苔生紫遍欄藥吐紅尖虛坐詩
情逺幽探道侣兼所營尚勝地雖儉復誰嫌
　　小苑春望宫池桞色
小苑春初至皇衢日更清遙瞻萬條栁逈出九重城隱
映龍池潤參差鳳闕明影宜宫雪曙色帯禁煙晴深淺
<pb:KR4c0053_WYG_004-5b>
殘陽變髙低曉吹輕年光正堪折欲寄一枝横
　
　
　
　
　
　
　張司業集巻四
