# -*- mode: mandoku-view -*-
#+TITLE: 張司業集
#+DATE: 2015-09-23 10:18:23
#+PROPERTY: JUAN 1



<pb:KR4c0053_WYG_001-1a>
欽定四庫全書
　張司業集巻一
　　　　　　　　　　　　　唐　<md:KR4c0053_SBCK_000-2b>¶張籍　撰<md:KR4c0053_SBCK_001-1a>¶　五言古詩¶
　　野居¶
貧賤易為適荒郊有安居端坐無餘思彌樂古人書¶秋
田多良苖野水多逰魚我無耒與網安得充廪厨¶寒天
白日短簷下煖賤軀四肢漸寛柔中腸鬰不舒¶多病減
<pb:KR4c0053_WYG_001-1b>
志氣為客足憂虞况復時節晚覽景獨踟蹰¶
　　西州<md:KR4c0053_SBCK_001-1b>¶羗胡據西州近甸無邊城山東收稅租養我防塞兵¶胡
騎來無時居人常震驚嗟我五陵間農者罷耘耕¶邉頭
多殺傷士卒難全形郡縣發丁役丈夫各征行¶生男不
能養懼身有姓名良馬不戀秣烈士不苟營¶所願除國
難再逢天下平¶
　　雜怨
<pb:KR4c0053_WYG_001-2a>
切切重切切秋風桂枝折人當少年嫁我當少年别¶念
君昨征行年年役長途妾身甘獨殁高堂有舅姑¶山川
豈遥逺行人自不返¶
　　三原李氏園宴集<md:KR4c0053_SBCK_001-2a>¶暮春天早熱邑居苦囂煩言從君子樂樂彼李氏園¶園
中有草堂池引涇水泉開户西北望逺見嵳峩山¶借問
主人翁北州佐戎軒僕夫守舊宅為客侍華筵¶高懐有
餘興竹樹芳且鮮傾我所持觴盡日共留連¶疎拙不偶
<pb:KR4c0053_WYG_001-2b>
俗常喜形體閒况來幽棲地能不重笑言<md:KR4c0053_SBCK_007-4b>¶　　湖南曲¶
瀟湘多别離風起芙蓉洲江上人已逺夕陽滿中流¶鴛
鴦東南飛飛上青山頭¶
　　春水曲<md:KR4c0053_SBCK_007-5b>¶鴨鴨觜唼唼青蒲生春水狹蕩漾木蘭船中有雙少¶年
少年醉鴨不起¶
　　<md:KR4c0053_SBCK_007-6b>¶懷别<md:KR4c0053_SBCK_007-7a>¶
<pb:KR4c0053_WYG_001-3a>
僕人驅行軒低昂出我門離堂無留客席上唯琴樽¶古
道隨水曲悠悠繞荒村逺程未奄息别念在朝昏¶端居
愁歳永獨此留輕景豈無經過人尋嘆門巷静¶君如天
上雨我如屋下井無因同波流願作形與影¶
　　離婦¶
十載來夫家閨門無瑕疵薄命不生子古制有分離¶託
身言同穴今日事乖違念君終棄捐誰能强在兹¶堂上
謝姑嫜長跪請離辭姑嫜見我往將决復沉疑¶與我古
<pb:KR4c0053_WYG_001-3b>
時釧留我嫁時衣高堂拊我身哭我於¶路陲昔日初為
婦當君貧賤時晝夜常紡績不得事<md:KR4c0053_SBCK_007-7b>¶蛾眉辛勤積黄金
濟君寒與饑洛陽買大宅邯鄲買¶侍兒夫壻乗龍馬出
入有光儀將為富家婦永為子¶孫資誰謂出君門一身
上車歸有子未必榮無子坐¶生悲為人莫作女作女實
難為¶
　　憶逺曲
水上山沉沉征途復繞林途荒人行少馬迹猶可㝷雪
<pb:KR4c0053_WYG_001-4a>
中獨立樹海口失侣禽離憂如長綫千里縈我心
　　宛轉行
華屋重翠幄綺席雕象牀逺漏微更疎薄衾中夜涼罏
氣暗徘徊寒鐙背斜光妍姿結霄態寢辟幽夢長宛轉
復宛轉憶君更未央
　　新桃¶
桃生何婆娑枝葉四面多高未出牆顛蒿莧相凌摩¶植
之三年餘今年初試花秋來未成實其隂良已嘉¶青蟬
<pb:KR4c0053_WYG_001-4b>
不來鳴安得迅羽過常恐牽絲虫䝉羃成網羅¶顧託戲
童兒勿折我柔柯明年結甘實磊磊充汝家¶
　　惜花<md:KR4c0053_SBCK_007-8a>¶庭樹花䝉䝉墜地無顔色日暮東風起飄揚玉堦側¶殘
蕋在猶稀青條聳復直為君結芳實令君勿嘆息¶
　　董公¶
誰主東諸侯元臣隴西公旌節居汴水四方皆承風¶在
朝四十年天下誦其功相我明天子政成如太宗¶東方
<pb:KR4c0053_WYG_001-5a>
有艱難公乃出臨戎單車入危城慈惠安羣兇¶公謂其
黨言汝材甚驍雄為我帳下士出入衛我躬¶汝息為我
子汝親我為翁衆皆相顧泣無不和且恭¶其父教子義
其妻勉夫忠不自以為資奉上但顒顒<md:KR4c0053_SBCK_007-8b>¶公衣無文采公
食少肥醲所憂在萬人人實我寧空¶輕刑寛其政薄賦
施租庸四郡三十城不知嵗饑凶¶天子臨朝喜元老置
在東今聞楊盛德就安我大邦¶百辟賀明主皇風恩賜
重朝廷有大事就决其所從¶海内既無虞君臣方肅雍
<pb:KR4c0053_WYG_001-5b>
端居任僚屬宴語常從容¶翩翩者蒼烏來朝於林叢甘
𤓰生塲圃一蔕實連中¶田隴有嘉穀異畆蕙亦同賢人
佐聖人德與神明通¶感應我淳化生瑞我地中昔者此
州人但矜馬與弓¶今公施德禮自然威武崇公與其百
年受禄將無窮¶
　　學仙<md:KR4c0053_SBCK_007-9a>¶樓觀開朱門木樹連房廊中有學仙人少年休榖糧¶高
冠如芙蓉霞月被衣裳六時朝上清佩玉紛鏘鏘¶自言
<pb:KR4c0053_WYG_001-6a>
天老書秘覆雲錦囊百年度一人妄泄有災殃¶毎占有
仙相然後傳此方先生坐中堂弟子跪四廂¶金刀截身
髮結誓焚靈香弟子得其訣清齊入空房¶守神保元氣
動息隨天罡爐燒丹砂盡晝夜候火光¶藥成既服食計
日乗鸞凰虛空無靈應終嵗安所望¶勤勞不能成疑慮
積心腸虛羸生疾疹壽命多夭傷¶身殁懼人見夜埋山
谷傍求道慕靈異不如守㝷常¶先王知其非戒之在國
章<md:KR4c0053_SBCK_007-9b>¶
<pb:KR4c0053_WYG_001-6b>
　　沈千運舊居¶
汝北君子宅我來見頺墉亂離子孫盡地屬隣里翁¶土
木被兵墟蹊路不相通舊井漫草合牛羊墜其中¶君辭
天子書放意任體躬一生不自力家與逆旅同¶高議切
星辰餘聲激瘖聾方將旌舊閭百嵗可封崇¶嗟其未積
年已為荒林叢時豈無知音莫能敦¶此風浩蕩竟無覩
我將安所從¶
　　懷友
<pb:KR4c0053_WYG_001-7a>
人生有行役誰能如草木别離感中懷乃我為桎梏¶百
年受命短光景良不足念我别離者願懷日月促<md:KR4c0053_SBCK_007-10a>¶平地
施道路車馬往不復空知為良田秋望禾黍熟¶端居無
儔侣日夜禱耳目立身難自覺常恐憂¶與辱窮賤無閒
暇疾疹多嗜慾我思攜手人逍遥任¶心腹¶
　　寄韓愈¶
野館非我室新居未能安讀書避塵雜方覺此地閒¶過
郭多園墟桑果相接連獨㳺竟寂寞如寄空雲山¶夏景
<pb:KR4c0053_WYG_001-7b>
常晝寐宻林無鳴蟬臨溪一盥濯清去肢體煩¶出林望
曽城君子在其間戎府草章記阻我此游盤¶憶昔西潭
時並持釣魚竿共忻得魴鯉烹鱠于我前<md:KR4c0053_SBCK_007-10b>¶㡬朝還復來
嘆息時獨言¶
　　别段生¶
與子骨肉親願共長相隨况離父母傍從我學書詩¶同
在道路中講誦亦未窺為文于我前日夕生光儀¶行役
多疾疹賴此相扶持貧賤事俱難今日有别離¶我去秦
<pb:KR4c0053_WYG_001-8a>
城中子留汴水湄離情兩飄斷豈異風中絲¶幼年獨為
客舉動難為宜努力自修勵長如見我時¶我時登山岡
再揖問還期還期在新年勿怨歡㑹遲¶
　　贈姚怤¶
漏天日無光澤土松不長君今職下位志氣安得揚<md:KR4c0053_SBCK_007-11a>¶束
髪文思壯才為國賢良無人識高韻薦于天子傍¶况我
愚村姿强趨利名塲逺行干貴人身舉固難彰¶昔逢汴
水濱今㑹習池陽豈無再來期顧恐非此方¶願為石中
<pb:KR4c0053_WYG_001-8b>
泉不為瓦上霜離别勿復道所貴不相忘¶
　　傷于鵠¶
西山無逸人忽覺大國貧良玉沉幽泉名為天下珍¶野
性疎時俗再命乃從君氣高終不合去如鏡上塵¶我初
為章句相合者有君今來吊嗣子對壠燒斯文¶耕者廢
其耜㸑者絶其薪笥無新衣裳曷用光我身¶奠回徒再
拜昔意安能陳遺存金石韻千載人所聞<md:KR4c0053_SBCK_007-11b>¶　　獻從兄
<pb:KR4c0053_WYG_001-9a>
悠悠旱天雲不逺如飛塵賢達失其所沉飄同衆人¶擢
秀登王畿出為良使賓名高滿朝野幼賤誰不聞¶一朝
遇讒邪流竄八九春詔書近遷移組綬未及身¶冬井無
寒氷玉潤難為焚虛懷日迢遥榮辱常保純<md:KR4c0053_SBCK_007-12a>¶我念出游
時毎吟康樂文願言靈溪期聊欲相依因¶
　　南歸¶
促促念道路四支不常寧行車未及家天外非盡程¶骨
肉望我歡鄉里望我榮豈知東與西憔悴竟無成¶天寒
<pb:KR4c0053_WYG_001-9b>
苦夜長窮者不念明惟離其寢牀百憂傷性靈¶世道多
險薄相勸兾忠誠逺游無知音不知商賈行¶達人有常
志愚夫勞無營舊山幸未賣言歸樂此生¶
　　卧疾¶
身病始知道卧讀神農經空房夜留燈四壁青熒熒¶羈
旅逐人歡貧賤還自輕今來問良醫乃知病所生<md:KR4c0053_SBCK_007-12b>¶僮僕
各相憂杵臼無停聲見我形憔悴勸藥語丁寧¶春雨枕
席冷忩前新禽鳴開門起無力遥愛鷄犬行¶服藥察耳
<pb:KR4c0053_WYG_001-10a>
目漸覺如酒醒方悟養生者不為憂患并¶
　　贈孟郊¶
歴歴天上星沉沉水中萍幸當清秋夜流影及微形¶君
生衰俗間立身如禮經淳意發高文獨有金石聲¶才名
振京國歸省東南行停車楚城下顧我不念程¶寳鏡曽
墮水不磨難自明苦節居貧賤所知賴友生¶歡㑹方别
離戚戚憂慮并安得在一方終老無送迎¶
　　城南<md:KR4c0053_SBCK_007-13a>¶
<pb:KR4c0053_WYG_001-10b>
漾漾南澗水來作曲池流言尋參差島曉榜輕盈舟¶萬
繞不再止千尋盡孤幽藻澁訝人重萍分指魚遊¶繁苗
毯下垂宻箭翻迴輈曝鼈亂自墜隂藤斜相鈎¶卧蔣黒
米吐翻芰紫角稠橋低競俯僂亭近間夷猶¶目為逐勝
朗手因掇芳柔漸喜游來極忽疑歸無由¶氣狀雖可覽
纎微諒難搜未聽主人賞徒愛清華秋¶
　　夜懷¶
窮居積逺念轉轉迷所歸幽蕙零落色暗螢參差飛¶病
<pb:KR4c0053_WYG_001-11a>
生秋風簟淚墮明月衣無愁坐寂寞重使奏清徽¶
　　奉和舍人叔直省時思琴<md:KR4c0053_SBCK_007-13b>¶藹藹紫微直秋意深無窮滴瀝先閣漏肅穆禁池風¶竹
月泛涼影萱露澹幽叢地清物態勝宵閒琴思通¶時屬
雅音際逈凝虚抱中達人掌樞近亦與隱黙同¶
　　野寺後池寄友¶
佛寺連野水池幽夏景清繁木䕃芙蕖時有水禽鳴¶通
溪岸蹔斷分渚流復縈唄僧鐘磬罷月來池上明¶友人
<pb:KR4c0053_WYG_001-11b>
竟不至東北見高城獨游自寂寞况此恨盈盈¶
　　寄别¶
寒天正飛雪行人心切切為同萬里客中路忽離别¶别
君汾水東望君汾水西積雪無平岡空山無人蹊<md:KR4c0053_SBCK_007-14a>¶羸馬
時倚轅行行未遑食下車勸童僕相顧莫歎息¶詎知佳
期隔離念終無極¶
　　病中寄白學士拾遺¶
秋亭病客眠庭樹滿枝蟬涼風繞砌起斜影入牀前¶梨
<pb:KR4c0053_WYG_001-12a>
晚漸紅墮菊寒無黄鮮倦游寂寞日感嘆蹉跎年¶塵歡
久消委華念獨迎延自寓城闕下識君弟事焉¶君為天
子識我方沉病纒無因㑹同語悄悄中懷煎¶
　　雨中寄元宗簡¶
秋堂羸病起盥潄風雨朝竹影冷疎澁楡葉暗飄蕭¶街
徑多墜果牆隅有蛻蜩延瞻游步阻獨坐閒思饒<md:KR4c0053_SBCK_007-14b>¶君居
應如此恨言相去遥¶¶¶
　　惜花
<pb:KR4c0053_WYG_001-12b>
春潭足芳樹水清不如素幽人愛華景一一空山暮¶月
出潭氣白游魚暗衝石夜深春思多酒醒山寂寂¶
　　¶¶¶¶¶¶祭退之¶
嗚呼吏部公其道誠巍昻生為大賢姿天使光我唐¶德
義動鬼神鑒用不可詳獨得雄直氣發為古文章¶學無
不該貫吏治得其方三次論諍退其志亦剛强<md:KR4c0053_SBCK_007-15b>¶再使平
山東不言所謀臧薦待皆寒羸但取其才良¶親朋有孤
稚昏姻有辦營如彼天有斗人可為信常¶如彼嵗有春
<pb:KR4c0053_WYG_001-13a>
物宜得華昌哀哉未申施中年遽殂喪¶朝野良共哀矧
於知舊腸籍在江湖間獨以道自將¶學詩為衆體乆乃
溢笈囊畧無相知人黯如霧中行¶北遊偶逢公盛語相
稱明名因天下聞傳者入歌聲¶公領試士司首薦到上
京一來遂登科不見苦貢塲¶觀我性朴直乃言及平生
仁慈類朋黨骨肉無以當¶坐令其子拜常呼幼時名追
招不隔日斷踐公之堂¶出則連轡馳寢則對榻牀捜窮
古今書事事相酌<md:KR4c0053_SBCK_007-16a>¶量有花必同㝷有月必同望為文先
<pb:KR4c0053_WYG_001-13b>
見草釀熟偕¶共觴新果及異鮭無不相待嘗到今三十
年曽不少¶異更公文為時帥我亦有微聲而後之學者
或號為¶韓張我官麟臺中公為大司成念此委末秩不
能力¶自揚特狀為博士始獲升朝行未㡬享其資遂忝
南¶宫郎是事賴拯扶如屋有棟梁去夏公請告養病城¶
南莊籍時官休罷兩月同游翔黄子陂岸曲地曠氣¶色
清新池四平漲中有蒲荇香北臺臨稻疇茂栁多¶隂涼
板亭坐垂釣煩苦稍已平共愛池上佳聫句舒¶遐情偶
<pb:KR4c0053_WYG_001-14a>
有賈秀才來兹亦間并移船入南溪東西縱<md:KR4c0053_SBCK_007-16b>¶篙根劃波
激船舷前後飛鷗鶬回入潭瀨下網截鯉¶與魴踏沙掇
水蔬樹下蒸新秔日來相與嬉不知暑¶日長柴翁攜童
兒聚觀於岸傍月中登高灘星漢交¶垂芒釣車擲長綫
有獲齊歡驚夜䦨乗馬歸衣上草¶露光公為游谿詩唱
咏多慨慷自期此可老結社於¶其鄉籍受新官詔拜恩
當入城公因同歸還居處隔¶一坊中秋十六夜魄圓天
差晴公既相邀留坐語於¶堦楹乃出二侍女合彈琵琶
<pb:KR4c0053_WYG_001-14b>
筝臨風聽繁絲忽遽聞¶再更顧我數來過是夜涼難忘
公疾浸日加孺人視¶藥湯來候不得宿出門毎迴遑自
是將重危車馬候<md:KR4c0053_SBCK_007-17a>¶縱横門僕皆逆遣獨我到寢房公有
曠達識生死為¶一綱及當臨終辰意色亦不荒贈我珍
重言傲然委¶衾裳公比欲為書遺約有修章令我署其
末以為後¶事程家人號于前其書不果成子符奉其言
甚於親¶使令魯論未訖註手跡今微茫新亭成未登閉
在莊¶西廂書劄與詩文重疊我笥盈頃息萬事盡腸情
<pb:KR4c0053_WYG_001-15a>
多¶摧傷舊塋明津北野窆動鼔鉦栁車一出門終天無¶
迴箱籍貧無贈貲曷用申哀誠衣器陳下帳醪餌奠¶堂隍
明靈庶鑒知髣髴斯來饗<md:KR4c0053_SBCK_007-17b>¶　
　
　
　
　
<pb:KR4c0053_WYG_001-15b>
　
　
　
　
　
　
　
　<md:KR4c0053_SBCK_007-18a>¶張司業集巻一
