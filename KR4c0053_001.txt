# -*- mode: mandoku-view; -*-
#+TITLE: 唐張司業詩集
#+DATE: 2015-09-11 08:18:56.363327
#+PROPERTY: ID KR4c0053
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0193-001唐張司業詩集-卷第一.
<pb:KR4c0053_SBCK_001-1a>¶
唐張司業詩集卷一¶
　　　　　　　　　國子司業張籍　文昌¶
　五言古詩¶
　　野居¶
貧賤易爲適荒郊亦安居端坐無餘思彌樂古人書¶
秋田多良苗野水多遊魚我無耒與網安得充廪厨¶
寒天白日短簷下煖我軀四肢漸寛柔中腸欎不舒¶
多病减志氣爲客足憂虞况復時節晩覽景獨踟蹰¶
　　西州¶
<pb:KR4c0053_SBCK_001-1b>¶
羗胡據西州近甸無邉城山東收稅租養我防塞兵¶
胡騎來無時居人常震驚嗟我五陵間農者罷耘耕¶
邉頭多煞傷士卒難全形郡縣𤼵丁役丈夫各征行¶
生男不能養懼身有姓名良馬不念秣烈士不苟營¶
所願除國難再逢天下平¶
　　雜怨¶
切切重切切秋風桂枝折人當少年嫁我當少年別¶
念君非征行年年長逺途妾身甘獨殁高堂有舅姑¶
山川豈遥逺行人自不返¶
　　三原李氏園宴集¶
<pb:KR4c0053_SBCK_001-2a>¶
暮春天早熱邑居苦&KR0349;煩言從君子樂樂彼李氏園¶
園中有草堂池引涇水泉開戸西北望逺見嵯峨山¶
借問主人翁北州佐戎軒僕夫守舊宅爲客施搨筵¶
高壌有餘滋竹樹芳且鮮傾我所持觴盡日共留連¶
踈拙不偶俗常喜形體閑况來幽棲地能不重𥬇言¶
　七言古詩¶
　　&KR0009;逺曲¶
美人來去春江暖江頭無人湘水滿浣沙石上水禽¶
栖江南路長春日短蘭舟桂楫常渡江無因重&KR0009;𩀱¶
瓊璫¶
<pb:KR4c0053_SBCK_001-2b>¶
　　行路難¶
湘東行人長嘆息十年離家歸未得弊裘羸馬苦難¶
行僮僕飢寒少筋力君不見牀頭黃金盡壯士無顔¶
色龍蟠泥中未有雲不能生彼升天翼¶
　　征婦怨¶
九月匈奴殺邉將漢軍全沒遼水上萬里無人收白¶
骨家家城下招魂葬婦人依𠋣子與夫同居貧賤心¶
亦舒夫死戰塲子在腹妾身雖存如晝燭¶
　　白紵歌¶
皎皎白紵白且鮮將作春衣稱少年裁縫長短不能¶
<pb:KR4c0053_SBCK_001-3a>¶
定自持刀尺向姑前復恐蘭膏汙纎指常遣傍人收¶
墮珥衣裳着時寒食下還把玉鞭鞭白馬¶
　　野老歌(一作山/農詞)¶
老翁家貧在山住耕種山田三四畝苗踈稅多不得¶
食輸入官倉化爲土&KR0010;暮鋤犂𠋣空室呼兒登山收¶
橡實西江賈客珠百斛船中養犬長食肉¶
　　寄衣曲¶
織素縫衣獨苦辛逺因囬使&KR0009;征人官家亦自&KR0009;衣¶
去貴從妾手着君身高堂姑老無侍子不得自到邉¶
城裏慇懃爲㸔初着時征夫身上宜不宜¶
<pb:KR4c0053_SBCK_001-3b>¶
　　送逺曲¶
戯馬臺南山簇簇山邉飲酒歌別曲行人醉後起登¶
車席上囬尊勸僮僕靑天漫漫覆長路逺遊無家安¶
得住願君到䖏自題名他日知君從此去¶
　　築城詞¶
築城䖏千人萬人抱把杵重重土堅試行錐軍吏執¶
鞭催作遲來時一年&KR0055;磧裏盡着短衣渇無水力盡¶
不得休村聲杵聲未定人皆死家家養男當門戸今¶
日作君城下土¶
　　猛虎行¶
<pb:KR4c0053_SBCK_001-4a>¶
南山北山樹&KR0115;&KR0115;猛虎白日繞林行向晚一身當道¶
食山中麋鹿盡無聲年年養子在空谷雌雄上山不¶
相逐谷中近窟有山林長向村家取黃犢五陵年少¶
不敢射空來林下㸔行迹¶
　　別離曲¶
行人結束出門去幾時更踏門前路憶昔君初納采¶
時不言身属遼陽戍早知今日當別離成君家計良¶
爲誰男兒生身自有役那得誤我少年時不如逐君¶
征戰死誰能獨老空閨裏¶
　　牧童詞¶
<pb:KR4c0053_SBCK_001-4b>¶
逺牧牛遶村四面禾黍稠陂中飢鳥啄牛背令我不¶
得戯壠頭入陂草多牛散行白犢時向蘆中鳴隔堤¶
吹葉應同伴還皷長鞭三四聲牛群食草莫相觸官¶
家截爾頭上角¶
　　沙堤行呈裴相公¶
長安大道沙爲堤風吹無塵雨無泥宮中玉漏下三¶
刻朱衣導騎丞相來路傍高樓息歌吹千車不行行¶
者避街官閭吏相傳呼當前十里惟空衢白麻詔下¶
移相印新堤未成舊堤盡¶
　　求仙行¶
<pb:KR4c0053_SBCK_001-5a>¶
漢皇欲作飛仙子年年採藥東海裏蓬萊無路海無¶
邉方士舟中相枕死招揺在天廽白日甘泉玉樹無¶
仙實九皇眞人終不下空向離宮祠太乙丹田有氣¶
凝素華君能保之昇綘霞¶
　　古&KR0107;嘆¶
古&KR0107;墮井無顔色百尺泥中今復得鳯凰宛轉有古¶
儀欲爲首飾不稱時女伴傳㸔不知主羅䄂拂拭生¶
光輝蘭膏巳盡股半折雕文刻様無年月雖離井底¶
入匣中不用還與墜時同¶
　　各東西¶
<pb:KR4c0053_SBCK_001-5b>¶
遊人別一東復一西出門相背兩不返惟信車輪與¶
馬蹄道路悠悠不知䖏山高海闊誰辛苦遠遊不定¶
難&KR0009;書日日空尋別時語浮雲上天雨墮地暫時會¶
合終離異我今與子非一身安得死生不相棄¶
　　節婦吟¶
君知妾有夫贈妾𩀱明珠感君纒綿意繋在紅羅&KR0237;¶
妾家高樓連𫟍起良人執㦸明光裏知君用心如日¶
月事夫誓擬同生死還君明珠𩀱淚垂何不相逢未¶
嫁時¶
　　讌客詞¶
<pb:KR4c0053_SBCK_001-6a>¶
上客不用顧金覊主人有酒君莫違請君㸔取園中¶
花地上漸多枝上稀山頭樹影不見石溪水無風暎¶
更碧人人齊醉起舞時誰覺翻衣與倒幘明朝花盡¶
人巳去此地獨來空繞樹¶
　永嘉行¶
黃頭鮮卑入洛陽胡兒持㦸升明堂晉家天子作降¶
虜公卿奔走如　羊紫陌旌旛暗相觸家家雞犬驚¶
上屋婦人岀門隨亂兵夫死眼前不敢哭九州諸侯¶
自顧土無人領兵來護主北人避胡皆在南南人至¶
今能晉語¶
<pb:KR4c0053_SBCK_001-6b>¶
　　採蓮曲¶
秋江岸邉蓮子多採蓮女兒凭船歌靑房圎實齊戢¶
戢爭前競折𣻌㣲波試牽緑莖不尋藕㫁䖏絲多刺¶
傷手白練束腰䄂半卷不揷玉&KR0107;粧梳淺船中未滿¶
度前洲借問阿誰家住逺歸時共待暮潮上自㺯芙¶
蓉還蕩漿¶
　　傷歌行¶
黃門詔下促收捕京兆尹繫御史府岀門無復部曲¶
隨親戚相逢不容語辭成謫慰南海州受命不得湏¶
&KR0119;留身着靑衫&KR0016;惡馬東門之外無送者郵夫防吏¶
<pb:KR4c0053_SBCK_001-7a>¶
急喧　往往驚墮馬蹄下長安里中荒大宅朱門巳¶
除十二㦸高堂舞榭鏁管絃美人遥望西南天¶
　　吳宮怨¶
吳宮四面秋江水江淸露白芙蓉死吳王醉後欲更¶
衣座上美人嬌不起宮中千門復萬戸君恩反復誰¶
能數君心與妾旣不同徒向君前作歌舞茱茰滿宮¶
紅實垂秋風嫋嫋生繁枝姑蘇臺上夕燕罷它人侍¶
寢還獨歸白日在天光在地君今那得長相棄¶
　　北邙行¶
洛陽北門北邙道䘮車轔轔入秋草車前齊唱薤露¶
<pb:KR4c0053_SBCK_001-7b>¶
歌高墳新起日峨峨朝朝暮暮人送葬洛陽城中人¶
更多千金立碑高百尺終作誰家柱下石山頭松栢¶
半無主地下白骨多於土寒食家家送&KR0083;錢鳥鳶作¶
窠㗸上樹人居朝市未解愁請君暫向北邙遊¶
　　關山月¶
秋月明朗關山上山中行人馬蹄響關山秋來雨雪¶
多行人見月唱邊歌海邉茫茫天氣白胡兒夜度黃¶
龍磧軍中&KR0677;&KR0016;暮出城伏兵暗䖏低旌㦸沙磧連天¶
霜草平野駝尋水磧中鳴隴頭風急鴈不下沙塲苦¶
戰多流星可憐萬里關山道年年戰骨多秋草¶
<pb:KR4c0053_SBCK_001-8a>¶
　　少年行¶
少年從獵出長楊禁中新拜羽林郎獨到輦前射𩀱¶
虎君王手賜黃金璫日日闘雞都市裏嬴得寳刀重¶
刻字百里報讐夜出城平明還在娼樓醉遥聞虜到¶
平陵下不待詔書行上馬斬得名王獻桂宮封侯起¶
第一日中不同六郡良家子百戰始取邉城功¶
　　白頭吟¶
請君膝上琴彈我白頭吟憶昔君前嬌笑語兩情宛¶
轉如縈素宮中爲我起高樓更&KR0271;花池種芳樹春天¶
百草秋始衰棄我不待白頭時羅&KR0237;玉珥色未暗今¶
<pb:KR4c0053_SBCK_001-8b>¶
朝巳道不相宜楊州靑銅作明鏡暗中持照不見影¶
人心囬互自無窮眼前好惡那能定君恩巳去&KR0002;再¶
返菖蒲花開月長滿¶
　　將軍行¶
彈筝峽東有胡塵天子擇日拜將軍蓬萊殿前賜六¶
纛還領禁兵爲部曲當朝受詔不辭家夜向咸陽原¶
上𪧐戰車彭彭旌旗動三十六軍齊上隴隴頭戰勝¶
夜亦行分兵䖏䖏收舊城胡兒殺盡隂磧暮擾擾唯¶
有牛羊聲邉人親戚曾戰沒今逐官軍收舊骨磧西¶
行見萬里空幕府獨奏將軍功¶
<pb:KR4c0053_SBCK_001-9a>¶
　　賈客樂¶
金陵向西賈客多船中生長樂風波欲𤼵移船近江¶
口船頭祭神各澆酒停杯共說逺行期入蜀經蠻誰¶
別離金多衆中爲上客夜夜筭緡眠獨遟秋江初月¶
猩猩語孤帆夜𤼵瀟湘渚水工持檝防暗灘&KR0033;過山¶
邉及前侣年年逐利西復東姓名不在縣籍中農夫¶
稅多長辛苦棄業寕爲販寳翁¶
　　覊旅行¶
逺客出門行路難停車歛䇿在門端荒城無人霜滿¶
路野火燒橋不得度寒蟲入窟鳥歸巢僮僕問我誰¶
<pb:KR4c0053_SBCK_001-9b>¶
家去行尋田頭&KR0661;未息𩀱轂長轅礙荆&KR0068;縁岡入澗¶
投田家主人舂米爲夜食晨雞喔喔茆屋傍行人起¶
掃車上霜舊山巳別行巳逺身計未成難復返長安¶
陌上相識稀遥望天門白日晩誰能𦗟我辛苦行爲¶
向君前歌一聲¶
　　車遥遥¶
征人遥遥出古城𩀱輪齊動駟馬鳴山川無䖏不歸¶
路念君長作萬里行野田人稀秋草綠日暮放馬車¶
中𪧐驚麏游兎在我傍獨唱鄕歌對僮僕君家大宅¶
鳯城隅年年道上隨行車願爲玉鑾繫華軾終日有¶
<pb:KR4c0053_SBCK_001-10a>¶
聲在君側門前舊路久已抛無由復得君消息¶
　　妾薄命¶
薄命(良/嫁)得家子無事從軍去萬里漢家天子平四夷¶
護羗都尉裹屍歸念君此行爲死別對君裁縫泉下¶
衣與君一日爲夫婦千年萬&KR0010;亦相守君愛龍城征¶
戰功妾願靑樓歌樂同人生各各有所欲詎得將心¶
入君腹¶
　　朱鷺¶
翩翩&KR0006;朱鷺來汎春塘栖綠樹羽毛如翦色如染逺¶
飛欲下𩀱翅歛避人引子入&KR0055;壍動䖏水紋&KR0271;灔灔¶
<pb:KR4c0053_SBCK_001-10b>¶
誰知豪家網爾軀不如飲啄江海隅¶
　　逺別離¶
蓮葉團團荇葉折長江鯉魚鰭鱲赤念君少年棄親¶
戚千里萬里獨爲客誰言逺別心不易天星墜地能¶
爲石幾時㫁得城南陌勿使居人有行役¶
　　楚宮行¶
章華宫中九月時桂花未落紅橘垂江頭&KR0016;火照輦¶
道君王夜從雲夢歸霓旌鳯盖到𩀱闕臺上重重歌¶
吹𤼵千門萬戸開相當燭籠左右列成行下輦更衣¶
入洞房洞房侍女盡焚香玉階羅幃㣲有霜齊言此¶
<pb:KR4c0053_SBCK_001-11a>¶
夕樂未央玉酒湛湛盈華觴絲竹次第鳴中堂巴&KR0078;¶
起舞向君王廽身垂手結明璫願君千年萬年夀朝¶
出射麋夜飲酒¶
　　江南曲¶
江南人家多橘樹吳&KR0078;舟上織白苧土地卑濕饒蟲¶
蛇連木爲牌入江住江村亥日長爲市落帆度橋來¶
浦裏淸莎覆城竹爲屋無井家家飲潮水長干午日¶
沽春酒高高酒旗懸江口娼樓兩岸懸水柵夜唱竹¶
枝留北客江南風土歡樂多悠悠䖏䖏盡經過¶
　　烏啼引¶
<pb:KR4c0053_SBCK_001-11b>¶
秦烏啼啞啞夜啼長安吏人家吏人得罪囚在獄傾¶
家賣産將自贖少婦起聽夜啼烏知是官家有赦書¶
下床心喜不重寐未明上堂賀舅姑少婦語啼烏汝¶
啼愼勿虚借汝庭樹作高窠年年不令傷爾雛¶
　　促促詞¶
促促復促促家貧夫婦懽不足今年爲人送租船去¶
年捕魚向江邊家中姑老子復小自執吳綃輸稅錢¶
家家桑麻滿地黑念君一身空努力願教牛蹄團團¶
一角直君身常在應不得¶
　　宛轉行¶
<pb:KR4c0053_SBCK_001-12a>¶
華屋重翠幄綺席雕象床逺漏㣲更踈薄衾中夜凉¶
爐氣暗徘&KR0422;寒燈背斜光妍姿結宵態寢覺幽夢長¶
宛轉復宛轉憶君更未央¶
唐張司業詩集卷一¶
<pb:KR4c0053_SBCK_001-12b>¶
