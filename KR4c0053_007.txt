# -*- mode: mandoku-view -*-
#+TITLE: 張司業集
#+DATE: 2015-09-23 10:18:23
#+PROPERTY: LASTPB  <md:KR4c0053_SBCK_008-1a>
#+PROPERTY: JUAN 7



<pb:KR4c0053_WYG_007-1a>
欽定四庫全書
　張司業集巻七
　　　　　　　　　　　　　唐　張籍　撰
　七言絶句
　　送蜀客
蜀客南行祭碧雞木綿花發錦江西山橋日晚行人少
時見猩猩樹上啼
　　蠻中
<pb:KR4c0053_WYG_007-1b>
銅柱南邊毒草春行人㡬日到金麟玉鐶穿耳誰家女
自抱琵琶迎海神
　　贈道士
茆山近别剡溪逢玉節青旄十二重自說年年上天去
羅浮最近海邊峯
　　平望驛
茫茫菰草平如地渺渺長堤曲似城日暮未知投宿處
逢人更問向前程
<pb:KR4c0053_WYG_007-2a>
　　宿天竺寺寄靈隱僧
夜向靈谿息此身風泉竹露淨衣塵月明石上堪同宿
那作山南山北人
　　送元紹
昔日同遊漳水邊如今重說恨綿綿天涯相見還相别
客路秋風又㡬年
　　美人宫棊
紅燭臺前兩翠娥海沙鋪局巧相和趂行移手巡收盡
<pb:KR4c0053_WYG_007-2b>
數數看誰得最多
　　蠻州
瘴水蠻中入洞流人家多住竹棚頭青山海上無城郭
唯見松牌記象州
　　送元宗簡
貂帽垂肩窄皂裘雪深騎馬向西州暫時相見還相送
却閉閒門依舊愁
　　寄徐晦
<pb:KR4c0053_WYG_007-3a>
鄠陂魚美酒偏濃不出琴齋見雪峯應勝昨來趨府日
簿書牀上亂重重
　　寄白學士
自掌天書見客稀縱因休沐鎻雙扉㡬回扶病欲相訪
知向禁中歸未歸
　　喜王六同宿
十八年來恨别離唯同一宿詠新詩更相借問詩中語
共說如今勝舊時
<pb:KR4c0053_WYG_007-3b>
　　題玉像堂
玉毫不著世間塵輝相分明十八身入夜無烟燈更好
堂中唯有轉經人
　　與賈島閒遊
水北原南草色新雪消風暖不生塵城中車馬應無數
能解閒行有㡬人
　　哭丘長史
丘公已没故人稀欲過街西更訪誰每到子城東路上
<pb:KR4c0053_WYG_007-4a>
憶君相逐入朝時
　　哭孟寂
曲江院裏題名處十九人中最少年今日風光人不見
杏花零落寺門前
　　患眼
三年患眼今年免校與風光便隔生昨日韓家後園裏
看花猶似未分明
　　答劉兢
<pb:KR4c0053_WYG_007-4b>
劉君久被時抛擲老向城中作選人昨日街西相近住
每來存問老夫身
　　贈華嚴寺僧
一身依止荒閒院燭耀忩中有宿烟偏禮華嚴經裏字
不曽行到寺門前
　　逢故人
山東二十餘年別今日相逢在上都說盡向來無限事
相看盡是白髭鬚
<pb:KR4c0053_WYG_007-5a>
　　送蕭逺弟
街北槐花傍馬垂病身相送出門遲與君别後秋風夜
作得新詩說向誰
　　送辛少府任安縣
才多不肯浪容身老大詩章轉更新選得天台山下住
一家全作學仙人
　　贈任道人
長安多病無生計藥鋪醫人亂索錢欲得定知身上事
<pb:KR4c0053_WYG_007-5b>
慿君為算小行年
　　招周居士
閒門秋雨濕墻莎俗客來稀野思多已掃書齋安藥竈
山人作意早經過
　　送許處士
髙情自與俗人疎獨向藍谿選僻居㑹到白雲長取醉
不能忩下讀閒書
　　題楊秘書新居
<pb:KR4c0053_WYG_007-6a>
愛閒不向爭名地宅在街西最靜坊巻裏詩過一千首
白頭新受秘書郎
　　送晊師
九星壇下煎茶別五老峯頭覔寺居作得新詩旋相寄
人來請莫達空書
　　送僧往金州
聞道溪隂山水好師行一一徧經過事須覔取堪居處
若箇溪頭藥最多
<pb:KR4c0053_WYG_007-6b>
　　尋徐道士
尋師逺到暉天觀竹院森森閉藥房聞入靜來經七日
仙童簷下獨焚香
　　答韋開州寄車前子
開州午日車前子作藥人皆道有神慚愧使君憐病眼
三千餘里寄閒人
　　憶故州
壘石為山作野夫自收靈藥讀仙書如今身是他州客
<pb:KR4c0053_WYG_007-7a>
每見青山憶舊居
　　送客遊蜀
行盡青山到益州錦城樓下二江流杜家曽向此中住
為到浣花谿水頭
　　送陸暢
共踏長安街裏塵呉州獨作未歸身貴門舊宅今誰住
君過西塘與問人
　　感春
<pb:KR4c0053_WYG_007-7b>
逺客悠悠任病身誰家池上又逢春明年各自東西去
此地看花是别人
　　贈李司議
漢庭誰問投荒客十嵗天南著白衣秋草茫茫惡谿路
嶺頭遥送北人歸
　　別客
青山歴歴水悠悠今日相逢明日秋繫馬橋邊楊柳樹
為君沽酒暫淹留
<pb:KR4c0053_WYG_007-8a>
　　登樓寄胡家兄弟
獨上西樓盡日閒林烟裛漾鳥綿蠻謝家兄弟重城裏
不得同看雨後山
　　答劉明府
身病多時又客居滿城親舊盡相疎可憐絳縣劉明府
猶解頻頻寄逺書
　　酬藤杖
病裏出門行步遲喜君相贈古藤枝倚來自覺身生力
<pb:KR4c0053_WYG_007-8b>
每向旁人說得時
　　法雄寺東樓
汾陽舊宅今為寺猶有當時歌舞樓四十年來車馬客
古槐深巷暮蟬愁
　　寄故人
静曲閒房病客居蟬聲滿樹槿花疎故人秪在藍田縣
强半年來不得書
　　鄰婦哭征夫
<pb:KR4c0053_WYG_007-9a>
雙鬟初合便分離萬里征夫不得隨今日軍回身獨沒
去時鞍馬別人騎
　　和崔駙馬聞蟬
鳳凰樓下多歡樂不覺秋風暮雨天應為昨來身暫病
蟬聲得到耳旁邊
　　和裴僕射看櫻桃花
昨日南園新雨後櫻桃花發舊枝柯天明不待人同看
遶樹重重履跡多
<pb:KR4c0053_WYG_007-9b>
　　和郭明府縣中㑹飲
一樽清酒兩人同好在街西水縣中自恨病身相去逺
此時閒坐對秋風
　　唐興觀看花
新紅舊紫不相宜看覺從前兩月遲更向同來詩客道
明年到此莫過時
　　九華觀看花
街西無數閒遊處不似九華仙觀中花裏可憐池上景
<pb:KR4c0053_WYG_007-10a>
㡬回墻壁貯春風
　　贈姚合
丹鳳門前向曉開千官相次入朝來唯君獨走衝塵土
下馬橋邊報直迴
　　同韋員外開元觀尋時道士
觀裏初晴竹樹涼閒行共到最髙房昨來官罷無生計
欲就師求斷穀方
　　同韓侍御南谿夜賞
<pb:KR4c0053_WYG_007-10b>
喜作閒人得出城南谿兩月逐君行忽聞新命須歸去
一夜船中語到明
　　使行望悟真寺
採玉峯連佛寺幽髙髙斜對驛門樓無端來去騎官馬
寸步教身不得遊
　　重陽日至峽道
無限青山行已盡回看忽覺逺離家逢髙欲飲重陽酒
山菊今朝未見花
<pb:KR4c0053_WYG_007-11a>
　　贈主客劉郎中
憶昔君登南省日老夫猶是褐衣身誰知二十餘年後
來作學曹相替人
　　唐昌觀玉蘂花二首
千枝花裏玉塵飛阿母宫中見亦稀應共諸仙鬭百草
獨來偷折一枝歸
　　又
九色雲中紫鳳車尋仙來到洞仙家飛輪回處無蹤跡
<pb:KR4c0053_WYG_007-11b>
唯有班班滿地花
　　秋思
洛陽城裏見秋風欲作家書意萬重復恐匆匆說不盡
行人臨發又開封
　　憶逺
行人猶未有歸期萬里初程日暮時唯愛門前雙柳樹
枝枝葉葉不相離
　　玉仙館
<pb:KR4c0053_WYG_007-12a>
長谿新雨色如泥野水隂雲盡向西楚客天南行漸逺
山山樹裏鷓鴣啼
　　寄府吏
野水尋花共作期今朝出郭不相隨待君公事有閒日
此地春風應過時
　　涼州詞三首
邊城暮雨鴈飛低蘆笋初生漸欲齊無數鈴聲遥過磧
應䭾白練到安西
<pb:KR4c0053_WYG_007-12b>
　　又
古鎮城門白磧開胡兵往往傍沙堆巡邊使客行應早
欲問平安無使來
　　又
鳳林闗裏水東流白草黄榆六十秋邊將皆承主恩澤
無人解道取涼州
　　宫詞二首
新鷹初放兔猶肥白日君王在内稀薄暮千門臨欲鎻
<pb:KR4c0053_WYG_007-13a>
紅粧飛騎向前歸
　　又
黄金捍撥紫檀槽絃索初張調更髙盡理昨來新上曲
内官簾外送櫻桃
　　華清宫
温泉流入漢離宫宫樹行行浴殿空武帝時人今欲盡
青山空閉御墻中
　　崔駙馬養鶴
<pb:KR4c0053_WYG_007-13b>
身閒無事稱髙情已有人間章句名求得鶴來教剪翅
望仙臺下亦將行
　　閒遊二首
老身不計人間事野寺秋晴每獨過病眼較來猶斷酒
却嫌行處菊花多
　　又
終日不離塵土間若為能得此身閒今朝暫共遊僧語
更恨趨時别舊山
<pb:KR4c0053_WYG_007-14a>
　　劉兵曹贈酒
一瓶顔色似甘泉開向新栽小竹前飲罷身中更無事
移牀獨就日陽眠
　　送王梧州
楚江亭上秋風起看發蒼梧太守船千里同行從此别
相逢又隔㡬多年
　　春日早朝
曉陌春寒朝騎來瑞雲深處見樓臺夜來新雨沙墀濕
<pb:KR4c0053_WYG_007-14b>
東上閤門應未開
　　寄朱闞二山人
為箇朝章束此身眼看東路去無因歴陽舊客今應少
轉憶隣家二老人
　　寄李渤
五度谿頭躑躅紅嵩陽寺裏講時鐘春山處處行應好
一月看花到㡬峯
　　尋仙
<pb:KR4c0053_WYG_007-15a>
谿頭一徑入青崖處處仙居隔杏花更見峯西幽客說
雲中猶有兩三家
　　寄王奉御
愛君紫閣峯前好新作書堂藥竈成見欲移居相近住
有田多與種黄精
　　題渭北寺上方
昔祭郊壇今謁陵寺中髙處復來登十餘年後人多別
喜見當時轉讀僧
<pb:KR4c0053_WYG_007-15b>
　　同白侍郎杏園贈劉郎中
一去瀟湘頭欲白今朝始見杏花春從來遷客應無數
重到花前有㡬人
　　答鄱陽客藥名詩
江臯嵗暮相逢地黄葉霜前半夏枝子夜吟詩向松桂
心中萬事喜君知
　　寄宋景
詔發官兵取亂臣將軍弓箭不離身君今獨在征東府
<pb:KR4c0053_WYG_007-16a>
莫遣功名屬別人
　　倡女詞
輕鬢叢梳闊掃眉為嫌風日下樓稀畫羅金縷難相稱
故著尋常淡薄衣
　　答元八遺紗帽
黑紗方帽君邊得稱到山前坐竹牀唯恐被人偷様剪
不曽閒戴出書堂
　　題僧院
<pb:KR4c0053_WYG_007-16b>
聞師行講青龍院本寺住來多少年静掃空房唯獨坐
千莖秋竹在簷前
　　送元八
百神齋祭相隨徧尋竹看山亦共行明日城西送君去
舊遊重到獨題名
　　呉楚歌詞
庭前春鳥啄林聲紅夾羅襦縫未成今朝社日停針線
起向朱櫻樹下行
<pb:KR4c0053_WYG_007-17a>
　　題方睦上人月臺觀
一身清浄無童子獨坐空堂得㡬年每夜焚香通月觀
可憐光景最團圓
　　華山廟
金天廟下西京道巫女紛紛走似煙手把紙錢迎過客
遣求恩福到神前
　　病中酬元宗簡
東風漸暖滿城春獨向深房養病身莫說櫻桃花已發
<pb:KR4c0053_WYG_007-17b>
今年不作看花人
　　寺宿齋
晚到金光門外寺寺中新竹隔簾多齋宫禁與僧相見
院院開門不得過
　　贈施肩吾
世間漸覺無多事雖有空名未著身合取藥成相待喫
不須先作上天人
　　贈王建
<pb:KR4c0053_WYG_007-18a>
于君去後交游少東野亡來篋笥貧賴有白頭王建在
眼前猶見詠詩人
　　逢賈島
僧房逢著欵冬花出寺吟行日已斜十二街中春雪滿
馬蹄今去入誰家
　　離宫怨
髙堂別館連湘渚長向春江開萬户荆王去去不復來
宫中美人自歌舞
<pb:KR4c0053_WYG_007-18b>
　　春別曲
長江春水綠堪染蓮葉出水大如錢江頭橘樹君自種
那不長繋木蘭船
　　成都曲
錦江近西烟水綠新雨山頭荔枝熟萬里橋邊多酒家
遊人愛向誰家宿
　　楚妃怨
梧桐葉下黄金井横架轆轤牽素綆美人初起天未明
<pb:KR4c0053_WYG_007-19a>
手拂銀瓶秋水冷
　　寒塘曲
寒塘沉沉柳葉疎水暗人語驚栖鳬舟中少年醉不起
持燭照水射游魚
　　春堤曲
野塘鵁鶄飛樹頭綠蒲紫菱葢碧流狂客誰家愛雲水
日日獨來城下遊
　　山禽
<pb:KR4c0053_WYG_007-19b>
山禽毛如白練帶栖我庭前栗樹枝獼猴半夜來取栗
一雙出林向月飛
　　秋山
秋山無雲復無風溪頭看月出深松草堂不閉石牀静
葉間墜露聲重重
　　宿山祠
秋草宫人斜裏墓宫人誰送塟來時千千萬萬皆如此
家在邊城亦不知
<pb:KR4c0053_WYG_007-20a>
　　送律師歸婺州
京中開講已多時曽作壇頭證戒師歸到雙溪橋北寺
鄉僧爭就學威儀
　　無題
桃蹊柳陌好經過燈下粧成月下歌為是襄王故宫地
至今猶有細腰多
　　山中醻人
山中日暖春鳩鳴逐水看花任意行向晚歸來石忩下
<pb:KR4c0053_WYG_007-20b>
菖蒲葉上見題名
　　題故僧影堂<md:KR4c0053_SBCK_008-3a>¶香消雲鎻舊僧家僧刹殘形半壁斜日暮松烟寒漠¶漠
秋風吹破絳蓮花¶
　　弱栢院僧影堂¶
弱栢倒垂如線蔓簷頭不見有枝柯影堂香火長相¶續
應得人來禮拜多¶
　　玉¶真觀
<pb:KR4c0053_WYG_007-21a>
臺殿曽為貴主家春風吹¶盡竹忩紗院中仙女修香火
不許閒人入看花
　　弟蕭逺雪夜同宿
數巻新遊蜀客詩長安僻巷得相隨草堂雪夜携琴宿
說似青城館裏時
　　虎丘寺
望月登樓海氣昏劔池無底浸雲根老僧只怕山移去
日暮先教鎻寺門
<pb:KR4c0053_WYG_007-21b>
　　贈劉郎中
怪君把酒空惆悵同是貞元花下人自別花來多少事
東風二十四回春
　　酬朱慶餘
越女新粧出鏡心自知明豔更沉吟齊紈未是人間貴
一曲菱歌敵萬金
　　綺繡宫
玉樓傾側粉牆空重叠青山繞故宫武帝¶去來¶紅袖盡
<pb:KR4c0053_WYG_007-22a>
野花黄蝶領<md:KR4c0053_SBCK_008-4a>¶春¶風
　
　
　
　
　
　
　
<pb:KR4c0053_WYG_007-22b>
　
　
　
　
　
　¶
　
　¶張司業集巻七
